Prediction systeem.

Het voorspellingssysteem hebben wij opgesplitst in 2 essentiele delen. Het ene al wat moeilijker dan het andere. Namelijk het voorspellen van een winnaar van een wedstrijd, en het bepalen van de te verwachten score. Factoren die wij belangrijk vonden om rekening mee te houden in het voorspellen van dit alles zijn onderlinge resultaten van eerder gespeelde wedstrijden, en gemiddeldes van andere wedstrijden tegen andere ploegen. Ook wordt altijd rekening gehouden met de locatie waar gespeeld wordt (uit of thuis).

Het voorspellen van de winnaar is natuurlijk de makkelijkste van de twee. We beginnen simpelweg door te kijken naar eerder gespeelde wedstrijden tussen deze ploegen. We werken met een puntensysteem waarvoor een ploeg punten krijgt wanneer het een wedstrijd wint. De hoeveelheid punten die ze krijgen hangt af van de impact die we willen dat het heeft op het gehele resultaat. Hierbinnen maken we ook nog eens het onderscheid of de set-up uit/thuis dezelfde is of omgekeerd. Het eerste geval is natuurlijk het belangrijkste aangezien dit een identieke case is. Daarom zal een ploeg ook de meeste punten worden toegekend voor zulke wedstrijd te winnen. Omgekeerd is hetzelfde maar de ploeg zal een fractie minder punten krijgen.
Daarna gaan we kijken naar algemene resultaten, maar weer rekening houdende met het al dan niet uit/thuis spelen. We kijken naar alle wedstrijden dat de thuisploeg thuis speelde, en de uitploeg uit speelde. Voor elke gewonnen match krijgen ze ieder weer een bepaald aantal punten (afhankelijk van de impact die deze factor moet hebben). Vervolgens kijken we naar de wedstrijden waar de thuisploeg uit speelde, en de uitploeg thuis. Wederom krijgen ze voor iedere gewonnen match een bepaald aantal punten maar minder dan hierboven. Tot slot gaan we de punten vergelijken en op basis daarvan kunnen we de kans bepalen dat een bepaalde ploeg wint.

Nu naar het moeilijkere gedeelte, namelijk het bepalen van een score. Dit volgt een gelijkaardig systeem als hierboven met een belangrijk verschil. Hier werken we niet met het optellen van punten. We gaan altijd werken met gemiddeldes. Zo zullen we wederom eerst kijken naar identieke wedstrijden en van elke ploeg het gemiddelde aantal goals bewaren. Dan gaan we kijken naar wedstrijden met dezelfde ploegen maar op een andere locatie en wederom berekenen we het gemiddeld aantal goals gescoord door de teams.
Dan gaan we weer kijken naar de algemene resultaten waarbij we wel wederom een onderscheid maken tussen de uit/thuis spelen. We berekenen dus het gemiddelde aantal goals dat de thuisploeg thuis scoort, en het gemiddelde aantal goals dat de thuisploeg uit scoort. Voor de uitploeg natuurlijk net hetzelfde. Nu zitten we met 4 gemiddeldes die we individueel vermenigvuldigen met een factor (mate van impact) en daarna optellen en delen door 4. Door hiervan de floor functie te nemen hebben we nu een aantal goals bepaald voor iedere ploeg. Maar hier liep het soms nog mis. Afhankelijk van de data kon de kans dat ploeg A won 90% zijn maar de score berekenen in het voordeel van ploeg B.
Daarom checken we op het einde de kans op winst van een ploeg en passen de score indien nodig aan zodat deze uitkomt met de verwachte uitslag van de wedstrijd.

Ter uitbreiding zouden we graag nog meer data bepaald laten worden door het voorspellingsysteem. Dit zou dan eventuele spelers die scoren, kaarten, minuten van de goals, etc. Maar hiervoor moeten we eerst grondig de data die we ter beschikking hebben analyseren, en zo een geschikt algorithme hiervoor uitdenken dat hoogstwaarschijnlijk in dezelfde trend zal liggen als die hierboven.